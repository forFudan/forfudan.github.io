I"H	<h1 id="南遊意國五城記並序">南遊意國五城記並序</h1>
<p><em>20120103</em></p>

<p>辛卯臘月初二，吾從荷蘭赴意大利，始九日之行。歷那不勒斯、羅馬、佛羅倫薩、威尼斯、米蘭諸城。其人文景致各有不同。那威勝以山水，羅佛勝以建築，米城勝於都會，皆貌同而實別也。雖有勞頓，然風光飲食，頗得賞心樂事之意。遂聊以詩記。成五首，絕一律四。以贈同遊者曉菲知常。</p>

<h3 id="其一-那不勒斯">其一 那不勒斯</h3>
<p>朝嵐迷海港，<br />
晚照醉山陰。<br />
惜此兩難並，<br />
吟賞共知音。</p>

<h3 id="其二-羅馬">其二 羅馬</h3>
<p>南飛不辭遠，一為見羅城。<br />
棟宇千秋業，文章萬古名。<br />
登臺山水麗，睹物心緒平。<br />
信步殘垣處，春來百草生。</p>

<h3 id="其三-佛羅倫薩">其三 佛羅倫薩</h3>
<p>翡玉凝冷翠，月寒擁半牆。<br />
白廊合絳瓦，濕路蓋薄霜。<br />
曲水搖迷影，長橋鎖聖堂。<br />
相偕石邊語，也擬作鴛鴦。</p>

<h3 id="其四-威尼斯">其四 威尼斯</h3>
<p>歲盡登樂島，煙嵐縈小樓。<br />
月沈懸碧海，日上照輕舟。<br />
過往逐青浪，來從羨白鷗。<br />
佳人凝睇望，巧笑半顏羞。</p>

<h3 id="其五-米蘭">其五 米蘭</h3>
<p>西北即都會，其名本若蘭。<br />
湖光連海水，樓影到峰巒。<br />
路轉拜堂遠，階旋梁柱寬。<br />
莫言人已倦，末景最奇觀。</p>

<h1 id="浣溪沙">浣溪沙</h1>
<p><em>20151027</em></p>

<p>隱隱長煙戀小樓，欲言應曉並顏羞。半因水月半為秋。<br />
金盞酒香來易拒，故園情切覆難收。況君今日尚淹留。</p>

<h1 id="鷓鴣天-二十三宵">鷓鴣天 二十三宵</h1>
<p><em>2017517 丁酉四月廿三夜</em></p>

<p>寒雨疏煙撫草輕，鴨聲爭報玉綢盈。繞堤樓閣談春色，倚道桐桑憐晚晴。<br />
歌婉轉，舞昇平，臨水鴛鴦葉底鶯。樽前柳外他鄉客，二十三宵見月明。</p>

<h1 id="漁家傲-朱日和">漁家傲 朱日和</h1>
<p><em>20170731</em></p>

<p>千載狂沙埋萬闕，群峰眾壑鎖金鉞。孤夜霜生旌纛滑，羌笛竭，西風吹冷關山月。<br />
鐵鳥威鳴鴻雁歇，長車疾走虎狼沒。直入龍潭驅氐羯，提白骨，中軍帳裏為簪笏。</p>
:ET